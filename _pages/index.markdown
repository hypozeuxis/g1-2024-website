---
# Feel free to add content and custom Front Matter to this file.
# To modify the layout, see https://jekyllrb.com/docs/themes/#overriding-theme-defaults

layout: home
title: "Home"
header_title: "Spot TV"
subtitle: "La comunicazione pubblicitaria televisiva dal 1980 a oggi"
show_sidetoc: true
header_type: hero #base, post, hero, image, splash
header_img: assets/images/hero/vangogh.jpg
---

Giunta ormai la fine di ‘Carosello’ il primo gennaio 1977, la pubblicità televisiva italiana moderna ha conosciuto un
discreto successo, rivelandosi un efficace mezzo di comunicazione attraverso cui le aziende potevano mettersi
direttamente in contatto con i telespettatori. Non vi era tuttavia solo una dimensione economica, infatti ci possiamo
ricordare di spot divertenti o di quelli più toccanti, che rimanevano impressi non per quello che vendevano, ma per le
emozioni che ci facevano provare. Come dimenticare l’incontro sotto la pioggia fra un povero gattino smarrito e una
dolce bambina nella famosa pubblicità della Barilla? A chi non è mai capitato di ricordare i simpatici Carmencita e
Caballero?

In quegli anni la televisione passa da avere uno scopo pedagogico-didascalico tipico degli anni ‘60 a quello di puro
intrattenimento che la ha caratterizzata fino agli anni 2000. Era una novità, sia per chi guardava la televisione, sia
per chi ideava queste sequenze di immagini: non vi erano molte regole e si potevano rappresentare scene narrative avendo
come unico limite (o quasi) l’immaginazione. Se però pensiamo a quanto fossero diverse le pubblicità di un tempo
rispetto a quelle che siamo abituati a vedere oggi, ci chiediamo cosa sia accaduto. “A partire dagli anni 2000 c’è
un’inversione di rotta, si adotta lo stile MTV. La pubblicità si fa più ammiccante, caratterizzata da immagini
sovraesposte e dal ritmo sempre più incalzante \[…\] gli spot degli anni 2000 non suscitano le stesse emozioni dei
precedenti”. Così commenta Michele Logrippo, fondatore del sito Spot80, quando gli chiediamo che cosa sia cambiato
rispetto agli anni ’80.

La nostra ipotesi è che l’evoluzione della pubblicità sia stata una conseguenza dello sviluppo tecnologico, e più
precisamente dell’avvento di internet: a seguito di questo, la pubblicità si è dovuta adattare, ritrovandosi in un mondo
molto più connesso e, soprattutto, dinamico. In questo nuovo equilibrio gli spot non fanno più ridere, non sono un
momento gioioso o emozionante ma soltanto una lunga pausa che interrompe, magari sul più bello, il nostro film
preferito. A questo si aggiunge la nascita di nuove piattaforme di streaming che si contendono, ormai, la maggior parte
del tempo degli italiani con la garanzia del ‘senza interruzioni’.

Come si è adattata la pubblicità a questa nuova realtà? Quali soluzioni ha cercato di mettere in atto? Dalle analisi
svolte dal nostro gruppo di ricerca sembra che, come prima strategia, ci sia stata una decisa riduzione della durata
media degli spot iniziata proprio negli anni 2000, accompagnata da una diminuzione dei dialoghi al loro interno e da un
aumento del numero di scene e di parole per secondo. Ma non è tutto. La pubblicità dimostra di sapersi adattare molto
bene ai diversi equilibri della società. Ad esempio, si nota a partire dagli anni Ottanta fino ad oggi una progressiva
riduzione nell’utilizzo della musica classica e della musica elettronica a favore della musica pop che, ormai sempre più
in voga grazie a MTV, diventa nell’ultimo decennio il genere caratterizzante per oltre la metà degli spot televisivi.
Sulla scia di questa novità, si nota anche un progressivo aumento delle parole inglesi negli spot. Tuttavia, la
rivendicazione della nostra italianità si manifesta con una rapida diminuzione di queste negli ultimi quindici anni.
Anche le semplici parole sembrano non essere mai casuali. ‘Assistiamo a un ribaltamento di ciò che la società considera
scandaloso: negli anni Ottanta e Novanta erano facilmente concesse battutine sessuali e di genere, ma non si potevano
assolutamente pronunciare determinate parole. Se ci pensate, oggi, è esattamente il contrario’, continua Michele.
Effettivamente, la nostra analisi dei testi mostra che nelle pubblicità sugli assorbenti, ad esempio, la parola ‘ciclo’
inizia a essere usata con una frequenza piuttosto elevata solo dal 2020. Oppure, risulta emblematico il caso
dell’aggettivo ‘italiano’ che, ancora dal 2020, compare fra le parole più frequenti negli spot di prodotti alimentari.
Il ‘Made in Italy’ sembra diventare un requisito fondamentale proprio in questi anni successivi alla pandemia mondiale.

I colori invece.....

Ulteriore aspetto che è stato preso in considerazione in queste analisi è stato "chi" e "cosa" effettivamente comparisse
negli spot. Va infatti preso in considerazione anche chi sono i protagonisti dei brevi sipari che ci fanno compagnia
mentre guardiamo la televisione. Un elemento che spicca immediatamente è la pervasiva presenza delle persone: benché
possa sembrare scontato infatti, la preponderanza di esseri umani è assoluta in ogni epoca analizzata. La spiegazione di
questo è banale, in quanto se la pubblicità si prefigge di influenzare il comportamento delle persone, è indubbio che
vedere altre persone come protagoniste ottenga un maggior effetto. Osserviamo trend particolari se invece si prendono in
considerazione altri elementi: analizzando le 10 categorie di oggetti più osservati, infatti, si osserva come macchine e
bottiglie (prevalentemente di alcolici) conquistino le prime posizioni, osservando le auto dominare la classifica a
partire dagli 2000 fino ad oggi. Altri oggetti degni di nota sono le sedie (osservabili in svariati contesti), le quali
hanno avuto un progressivo aumento, arrivando ad essere rappresentate con una frequenza sette volte più alta oggi,
rispetto al loro esordio.

Da ciò che la pubblicità mostra, si può cercare di inferire cosa essa stia cercando di proporre alla società. La
presenza di elementi come macchine e bottiglie, infatti, è indicativa di uno stile pubblicitario consumistico e
avanzato, dove si sprona l’individuo a comportamenti più impulsivi, e di rimanere aggiornato sulle ultime novità
tecnologiche (almeno per quanto riguarda gli spostamenti). Le pubblicità delle automobili hanno inoltre uno stile
intrinsecamente dinamico, rappresentando rapidità e il movimento: aspetti che, come abbiamo visto, caratterizzano le
esigenze attentive del nostro pubblico odierno. Va comunque tenuto in considerazione un ultimo aspetto, perché quella
sedia che sempre più spesso appare (nonostante possa comparire in svariati contesti) è spesso associata alla casa, o
comunque a qualcosa di immobile, fermo; non è ancora ai livelli di rappresentazione di tutte le componenti dinamiche che
sono state osservate, tuttavia può rappresentare un futuro spunto, un segnale, che qualcuno cerchi di tornare alla calma
della propria dimora.

In generale, dai nostri risultati, sembra che, nei primi anni 2000, per superare le difficoltà di un pubblico sempre meno attento e
interessato, la pubblicità abbia optato per essere più corta ma anche più dinamica e incisiva. Negli ultimi anni, però, il ritmo delle pubblicità sembra essere rallentato nuovamente,
per adattarsi, forse, a un nuovo pubblico. Sicuramente, quella
contemporanea, è una pubblicità che non mira a insegnare né tantomeno a emozionare ma, piuttosto, a modellarsi e a plasmarsi alla società
a cui si rivolge.